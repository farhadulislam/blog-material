ফরহাদ উল ইসলাম



হালকা আকাশী রঙের সুন্দর মলাটে বাধা স্কুল ডায়েরির পরিচয়  আর নিয়ম শৃঙ্খলার বিবরণ পেরিয়ে যে অংশটি আমাদের কিশোর মনে বিশেষ ভয়ের উদ্রেক ঘটাত তা হলো অভিযোগ।পৃষ্ঠার শিরোনাম ছিল "শিক্ষক অভিভাবক যোগাযোগ"। অভিযোগের ঘরটি বেশ বড় সাথে শিক্ষক /শিক্ষিকার স্বাক্ষর এবং অভিভাবকের স্বাক্ষর এর জন্য আলাদা ঘর। অভিযোগের প্রেক্ষিতে মা অথবা বাবার সাক্ষর গ্রহণ ছিল বাধ্যতামূলক এবং অভিযোগকারী শিক্ষক বা শিক্ষিকা আবার পরবর্তীতে দেখতেন মা বাবা কে ডায়রিতে লিখিত অভিযোগের বিষয়টি  জানানো হয়েছে কিনা এবং তাদের  সাক্ষর  ও মন্তব্য নেয়া হয়েছে কিনা।সে সময়ে সাধারণত বাড়ির কাজ না আনা  আর স্কুল পালানো কে ভয়ঙ্কর অপরাধ হিসেবে গন্য করা হত। আর এসবের ক্ষুদ্র অথচ ভয়ঙ্কর বিবরণ ঠাই  পেত ডায়েরির ওই গুটি কয়েক পৃষ্ঠায় মধ্যে: মূলত দুই এক লাইন এ  সমস্ত অভিযোগ সীমাবদ্ধ থাকত।  আমাদের স্কুল এর নিয়ম কানুন অনেক কড়া ছিল বিধায়  এই লিখিত অভিযোগের বিষয়টি বেশ গুরত্ব পেত। বিশেষত অতিরিক্ত সচেতন মা বাবার কাছে। আমার মা তো নিয়মিত দেখতেন কোনো অভিযোগ এসেছে কিনা। কালে ভাদ্রে একবার লিখিত অভিযোগ এলেই আর রক্ষা নেই। শারীরিক শাস্তি তো  আছেই সাথে মানসিক শাস্তি হিসেবে  ছোট ভাই বোন্  এর সামনে অপমানিত হতে হত। পুরো স্কুল জীবনে আমার বিরুদ্ধে তেমন কোনো লিখিত বা মৌখিক অভিযোগ নেই বললেই চলে অষ্টম শ্রেণী বাদে। যতটুকু মনে পরে লিখিত অভিযোগের জন্য ডায়েরিতে নির্ধারিত পৃষ্ঠার সংখ্যা চার বা ততোধিক। তবে অষ্টম শ্রেণীতে অধ্যয়নকালে আমার ডায়েরিতে অভিযোগের জন্য আর জায়গা অবশিষ্ট ছিল না; সব অভিযোগ একই বিষয়ে এবং একই শিক্ষকের ।বিষয়টি  আমার অথবা বেশির ভাগ শিক্ষার্থীর চরম অপছন্দের-বাংলা দ্বিতীয় পত্র: গরুর রচনা, বা নৌকা ভ্রমন বাদে।

শ্রদ্ধেয় শিক্ষক পড়াতেন বেজায়, বাড়ির কাজও দিতেন সেরকম -সাথে উত্তমমধ্যম ও। দৈনিক দেড় দুইশর কম নয় তাও আবার ন্যৈবর্তিক প্রশ্নের বাড়ির কাজ। সব প্রশ্নের উত্তর লিখতে হবে যেমন : ক, খ, গ, ঘ ; সম্ভাব্য সব উত্তর। না লিখলে সার নি -ডাউন দিয়ে রাখতেন ঘন্টা বাজার আগ পর্যন্ত। মেয়েদেরকে শুধু দাড়  করিয়ে রাখতেন। বলা বাহুল্য খুব কম মেয়েই এই অভিযুক্তদের দলে পড়তো। দিনের পর দিন চলতে লাগলো এভাবে।এক পর্যায়ে অবস্থা এমন হয়েছিল যে বেঞ্চ এ একটা ছেলেও অবশিষ্ট থাকত না। গ্রীষ্মের গরমে তৃষ্ণায় বা ক্ষুধায়, কষ্টে বা অপমানে সবাইকে নি-ডাউন দিতে হত।নি-ডাউন এর সময় সবাইকে বৃত্তাকারে সাজিয়ে নিতেন।ব্যঙ্গ বিদ্রুপে ও কম যেতেন না| বেঞ্চ এর সারি আর ব্লাক বোর্ড এর মাজখানে জায়গায় সব বাড়ির কাজ না আনা ছেলেদের স্থান হত।  কখনো কখনো  আবার চরম বেত্রাঘাত ও দিতেন পিঠের উপর এই নি-ডাউন থাকা অবস্থায়। পিঠ-টিট ফুলে একাকার হয়ে যেত। পরে অবশ্য শুধু শাস্তি নয় সামান্যতম অপরাধেও ডায়েরি তে অভিযোগ লিখে দিতেন।

আমার বাসা  থেকে কড়া নির্দেশ ছিল এমন কোন কাজ যেন না করি যাতে বাসায় অভিযোগ আসে। আম্মুর ধারণা শুধু বকে যাওয়া অথবা পড়ালেখায় বেজায় খারাপ ছাত্রদের ডায়েরি তে অভিযোগ থাকতে পারে। তার কোনটাতেই আমি পড়িনা বলে আম্মুর দৃঢ় বিশ্বাস ছিল| একদিকে অবাস্তব বাড়ির কাজ অন্যদিকে বাসা। এই দুই দিক সামাল দিতেই হিমশিম খাচ্ছিলাম। অন্যদিকে, আমার কিছু সহপাঠি নির্দ্বিধায় লিখিত অভিযোগ গ্রহণ করত কোনো রকম কাকুতি মিনতি না করেই এবং পরের দিন মা-বাবার সাক্ষর সাথে মন্তব্য যেমন "অমুক এমনটি আর করবে না , তমুক আর ক্লাস পালাবে না "  সম্বলিত ডায়েরি খানা শিক্ষককের হাতে দিয়ে হাস্স্যজল ভঙ্গিতে তাকিয়ে থাকত। সে এক দেখার মত দৃশ্য হত। কেমনে দোস্ত? জিগ্গেস করতেই  বলত, আরে এটা কোনো ব্যাপার হলো?আমি নিজেই মেরে দিয়েছি এই সকালে, আব্বা কে দেখাবো, মাথা খারাপ ? এই দৌড়ে সব চেয়ে এগিয়ে ছিল আশরাফুল নামে আমাদের এক বন্ধু। শুধু সই নকল নয় অদ্ভুদ আর অবাস্তব প্রশ্ন করে স্যারকে আরো খেপিয়ে দিত সে। তাকে যতই অপমান করত,  যতই মারত ততই সে হাসত। স্যার ঠোটকাটা, নির্লজ্জ ইত্যাদি উপমা বা বাগধারা ব্যবহার করতেন। করতেন। সে কিছু মনে করত না, বরঞ্চ ফ্যালফ্যাল করে হাসত।

কিছু হলেই বলত, ডায়েরি দেব স্যার?

"এই বিয়াদব (স্যার, বিয়াদব বলতেন) তোকে ডায়েরি দিতে বলেছি?" বলেই থামিয়ে দিতেন।

আমার মায়ের স্বাক্ষর এত দুর্বোধ্য  ছিল যে চরম হাত পাকা কাউকে দিয়েও অনুকরণ সম্ভব নয়। ইংরেজিতে স্বাক্ষর দিতেন। আমার নানা শিখিয়ে দিয়েছিলেন খুব ছোটবেলায়। আর অনুকরণ সম্ভব হলেও যদি ধরা পড়ি এই জাতীয় ভয় ছিলই। আর তা ছাড়া সেই ছোট বেলা থেকেই স্কুল এর সাথে মার ভালো যোগাযোগ ছিল। দারওয়ান থেকে পিয়ন, কর্মচারী থেকে শিক্ষক শিক্ষিকা সবাইকে আম্মু চিনতেন। দেখা হলেই আমার ব্যাপারে খোজ খবর নিতেন। বিশেষত শ্রেণীকক্ষে  আমার ভুমিকা নিয়ে।ভদ্রতা, নিয়মশৃঙ্খলা, আর শিক্ষকের আজ্ঞাবহ থাকা মায়ের কাছে পড়াশোনায় প্রথম হওয়ার চেয়েও অধিক গুরুত্ব পেত।কাজেই একবার যদি সাক্ষর সম্বলিত কোনো জালিয়াতি তে ধরা পড়ি, মান সম্নান তো ধূলায় মিশবে সাথে বাসায় আমার নিস্তার নেই।

সেবার কাজের বোঝা এমন অসহনীয় পর্যায়ে পৌছেছিল যে, মনে হচ্ছিল এবার বাংলা দ্বিতীয় পত্র বাদে সব বিষয়ে পড়াশোনা শিকে উঠেছে। আর পেরে উঠছিলাম না। তাই বুদ্ধি আটলাম। বাড়ির কাজ করব ঠিকই-তবে সব নয়। এক পৃষ্ঠার সর্বশেষ উত্তরসংখ্যা ১৫০ হলে অপর পৃষ্ঠা  এই তা হয়ে যেত ১৭০ বা ততোধিক। আর তাতে অনায়াসে সব বাড়ির কাজ শেষ হবে নিমিষেই। স্যার বিস্তারিত খেয়াল না করে শুধু পৃষ্ঠার পর পৃষ্টা চোখ বুলাতেন। আর বলতেন হুমম! দেখেছিস( নি-ডাউন রত দের দিকে নির্দেশ করে ) ও সব বাড়ির কাজ করেছে।  এভাবে চলল বেশ কিছুদিন। কিন্ত কথায় আছে চোরের দশদিন আর গৃহস্থের একদিন। একসময় ঠিকই ধরা পড়ে গেলাম, জালিয়াতি আখ্যা পেলাম, এবং মহাশয়ের কাছে চক্ষুশুল হয়ে রইলাম বছরের বাকি কয়টা মাস । আর ডায়েরি পৃষ্ঠায় একের পর এক অভিযোগ।ফলশ্রুতিতে আমার ডায়রিতে অভিযোগের সংখ্যা বাড়তে লাগলো বিদ্যুত গতিতে। এমন ও হয়েছে আমি পাশের সহপাঠির কাছ থেকে কলম বা খাতা নিচ্ছি আর স্যার দেখে মনে করলেন আমরা দুষ্টুমি করছি। এসে শাসালেন  তো বটেই সাথে অভিযোগ ও লিখতে ভুললেন না। "আপনার ছেলে ক্লাস এ হাতাহাতি করছে "|এই কমেন্ট পরে মা পরে বলেছিলেন উনার

বিচার বুদ্ধি দেখি সব লোপ পেয়েছে। আর ছোট ভাইবোন দের হেসে গড়াগড়ি দেবার অবস্থা।উল্লেখ্য আম্মুকে সব অভিযোগ গুলো দেখিয়েছিলাম  একেবারে বছরের শেষ দিকে।

অভিযোগ লিখতে লিখতে এমন অবস্থা হয়েছিলে যে আমাদের ডায়েরিতে আর জায়গা অবশিষ্ট ছিল না। এইভাবে কাটছিল আমাদের অষ্টম শ্রেণী বাংলা অধ্যয়ন। তবে একদিন সত্যিই আবিস্কার করলেন আমি এর আগের একটি অভিযোগেও আমার মায়ের সাক্ষর নিইনি।দেখে তো উনার আক্কেলগুড়ুম|সেদিন অনেক ক্ষেপেছিলেন| আমার সাথে আরো এমন দশজনকে প্রক্টর স্যারের ( প্রধান শিক্ষক সম মর্যাদার ) রুমে এ পাঠিয়েছিলেন। নির্মম  হাস্যরস করতে ও ভুললেন না। আমরা সর্বমোট এগারো জন হওয়া তে সবাই কে দেখিয়ে বলেছিলেন "দ্যাখ, দ্যাখ! ওরা এগারোজন"         

বছরের মাঝামাঝি অথবা শেষের দিকে এক অদ্ভুদ ঘটনা ঘটল।

যতারীতি বাংলা দ্বিতীয় পত্রের ক্লাস  চলছিল। যারা ক্লাস পালানোর আগেই পালিয়েছিল, চতুর্থ ঘন্টার পর।অন্যদের শাস্তি অব্যাহত ছিল। আয়তাকার শ্রেণী কক্ষের একপাশে খোলা বারান্দা অর অন্যদিকে প্রকান্ড তিন চারেক গ্লাস্সের জানালা। বারান্দা পেরুলেই স্কুল মাঠ।আর  জানালা দিয়ে তাকালে চোখে পড়ত পাহাড়ের  উচু টিলা এবং তার উপর ঘন জোপঝাড়।সেদিন  হঠাত জোপঝাড় এর আড়াল থেকে কাকতারুয়ার মত পোশাক পরা একজন এসে ঢিল ছুড়তে লাগলো| সাথে ভয়ংকর শব্দ। প্রথম কয়েক আঘাতে জানালার কাচ ভেঙ্গে চুরমার। স্যার পড়িমড়ি করে দিলেন দৌড় প্রক্টর স্যারের রুমের দিকে । (প্রক্টর স্যার প্রধান শিক্ষক সমমর্যাদার)

"কি হয়েছে ? ব্যাপার কি? তুমি এরকম করছ কেন?-

"স্যার!স্যার সন্ত্রাসী হামলা" - শ্রেণী কক্ষের দিকে আঙ্গুল দিয়ে নির্দেশ করে।

ঘটনার আকস্মিকতায় প্রক্টর স্যার তাজ্জব বনে গেলেন আর ভয়ার্ত বাংলার শিক্ষককে শান্তনা  দিতে ব্যাস্ত হয়ে গেলেন ।

পরে পরিস্থিতি স্বাভাবিক হলে ও স্যার প্রচন্ড ভয় পেয়েছিলেন। কারা  এর পেছনে ছিল তাও কারো অজানা ছিল না।ক্লাস এ দিপু নাম্বার -টু থাকুক বা না থাকুক একজন তারেক নিশ্চয় ছিল।তবে একটা জিনিসের সাথে আমরা সেবার কাকতালীয়ভাবে পরিচিত হয়েছিলাম আর তা হলো "সন্ত্রাসী হামলা"।

অনেক পরে আম্মুর আর সবিশেষ বুঝতে বাকি  ছিলো  না। তাই আর কোনো আপত্তি না করেই চরম দুর্বোধ্য সেই সাক্ষর করলেন। একের পর এক। অভিযোগ কম ছিলনা বৈকি। হাতাহাতি তো সবে একটা।



তারিখ: ৮ই জুলাই, ২০১৩।  

স্থান: লন্ডন, যুক্তরাজ্য।

কাহিনী: চট্টগ্রাম বিশ্ববিদ্যালয় কলেজ কে ঘিরে।

লেখক এর মন্তব্য:  লেখাটি মাত্রই স্মৃতিচারণ মূলক এর মাধ্যমে কাউকে কটাক্ষ করার  চেষ্ঠা করা হয়নি।   স্কুল এর জীবন এর ফেলে আসা দিন গুলোর  কথা মনে করেই স্মৃতি হাতরে দু এক কলম লিখেছি। তবে একটি কথা অন্বসীকার্য অনীহা সত্তেও কখন বাংলা ব্যাকরণ এর কিছু জিনিস শিখেছি আমি নিজে ও তা জানিনা।



লেখাটি ইতিপূর্বে আমার অন্য ব্লগে প্রকাশ করেছিলাম। পুনরায় তা এই ব্লগে প্রকাশ করলাম এই ভেবে এখন থেকে বাংলা লেখালেখি এক জায়গা থেকে হবে।

তারিখ ঃ ২রা মে, ২০১৪

-ফরহাদ

